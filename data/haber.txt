Varoluşçuluk insanın öznel yaşantısı, dünya içindeki durumu ve ilişkileri ele alır. Her insan kendi özgünlüğüyle dünyayı eşit biçimde ele alır. “ Varoluş ” “öz”den önce gelir. Bu varoluşçuluğun temel çıkış noktasını oluşturur. Yani insanın özü, doğada rastladığımız tarihsel varlığından önce gelir.
“Varoluş” “öz”ü önceler. İnsan önce var olur, kendiyle karşılaşır ondan sonra kendi kendini tanımlar, özünü ortaya koyar. Egzistansiyalist anlayışa göre insan önceden tanımlanamaz, çünkü o başlangıçta hiçbir şey değildir. O ancak sonradan, gelişiminin ikinci evresinde bir şey olacak, kendisi nasıl olmak istiyorsa öyle olacaktır.
Buraya kadar varoluşçuluğun tanımına ilişkin bir giriş yapmış olduk. Hümanizmle bağlantısına gelince, öncelikle varoluşçuluğa yöneltilen eleştirileri ele alarak ve daha sonra varoluşçuluğu biraz daha derinden inceleyerek hümanizmle bağlantısını yakalamaya çalışalım. Yapılan eleştirilerde egzistansiyalizmin, insanları umutsuzluğa sürüklediği, öte yandan insanoğlunun kötü yanlarının belirtildiği, çirkinin, korkulunun hep ön planda tutulduğu ve insan doğasının aydınlık yanlarının arka planda tutulduğu yargıları bulunmaktadır.
Ayrıca egzistansiyalizmin insanca dayanışma değer vermeyerek insanın bireyselleştiğinin ve yalnızlığının ön planda tutulduğu belirtilmektedir. Hristiyan çevresinden yapılan yerlemelerde ise insanın giriştiği işlerin gerçeklik ve ciddiliğinin yadsınması vardır.
Yapılan bu eleştiriler varoluşçuluğun anlamının tamamen dışında önyargılar içerisinde, tutarsız söylemlerden oluşmaktadır. Eleştirilerde sözü edilen insan olgusunun bırakılmışlığının, yanlızlaştırıldığının aksine varoluşçuluk 20.yy’a varlık kavramını yeniden taşıyan bir felsefedir. Martin Heidegger’in varlık problemini felsefenin en büyük problemi olduğu düşüncesiyle Yunan dünyasına dönerek varlığı 20.yy’ın felsefi problemi haline tekrar dönüştürmesi ve kendinden sonraki varoluşçuların insan problemini yeniden ele alışı bu anlamda büyük önem taşımaktadır. Bu akımın temsilcilerinden J.Paul Sartre, kendi döneminde yapılan eleştirilere karşı makalelerinde cevap olmaya çalışmıştır.
Genel olarak incelendiği zaman varoluşçuluğun okunan her satırında insanoğlunun kendini bulmayla savaştığı ve kendisini yeniden yaratmaya çalıştığı okunmaktadır. Varoluşçuluğun ne kadar hümanist olup olmadığını, anlamını daha da derinleştirerek ve özellikle Sartre’ın makalelerinde cevap olarak yazdıklarını kendimize rehber ederek açmaya çalışalım.